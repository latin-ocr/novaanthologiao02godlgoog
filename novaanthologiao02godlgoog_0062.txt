0x0u1sus1s 47

abripuit se, clade gravem manus altera saltu
nostram inimica ratem petit, obtruncatque virum vir
comminus. at quotiens hastasque inferre trudesque
ausi hostes, totiens turbam reiecimus omnem,
auris, exsiliens undis, ceu reicit Umber.

sol ruit interea: collucent sidere multo
aestivi late fluctus. olli usque tot unam
diruere Ultricem tendunt: mora nulla duello.
certatim immensae noctem, quam longa, carinae
exercere vices ; nunc Martem accendere telis
nunc temptare aditum, multa nunc morte referri,
victa inhonora acies. partem obruit aequore pontus,
missilibus confossa iacet pars maxima telis,
nec patiens ultra pugnae. te maxime, testor,
te, Gradive pater, nunquam certamine tanto
antehac pugnatum. ‘Ferro rem cernite, ferr0,’
sic iubet ‘0 socii’ fracta tamen ille carina.

iamque fere medium cursu traiecerat orbem

nox brevis, ipse, gravi tardatus vulnere, ab alta

descendit puppi, ac, ‘Fer opem‚’ conclamat, ‘Iapii
vulneror.’ is, medicas adhibet dum callidus artis

ipse cadit: strictusque caput strictusque lacertos

ipse Leo: et ‘Ferr0,’ vel adhuc, ‘ferr0,' inquit, ‘agen-

dumst l ’
D. Α. S.

 

