OXONlENSIS

vn

Nec scaenae nocuit prava haec comoedia tantum;
scriptorum ingenio nocuit: quin noxia mores
infecit nostros. patruae hinc mala taedia linguae:
‘fabula vita hominum est‚’ aiunt, ‘comoedia lena est':
sic sapiunt patruos, lauti salsique videntur

esse sibi populoque placent, quos ad nova ¹vires
deficiunt fingenda. parum, qua vivere vitam
aequum sit ratione, vident: semota ferarum

a vita et longo nondum perculta labore

vita hominum hos homines quam sit pretiosa fefellit.
hacc non morosi tantum: molli timidoque
quicumque est animo, credit, mox seria ducit:

nam quotus est, oeulis qui circum adstantia rectis
aspiciat, quotus et suevit perpendere quaeque

lance sua? nonenim, scimus, comoedia vita est,
sed lacrimas habet et risus, nec turpe Thalia
exodium tantum fingit. sed vecta per aequor
pulpita pestifero lustravit non sua gressu

fabula Graecorum, flexit quam insulsa propago

in peius similemque sibi lasciva poposcit.

mox faece exhausta, motus edocta decoros,

’ plurima ridendis coniunxit taedia, nodos

idem cum semper vindex laxaret eosdem.

non etenim aut operam scriptor dedit aut sua fortis

pectora concussit rebus fecunda novandis.
W· R. H.

 

