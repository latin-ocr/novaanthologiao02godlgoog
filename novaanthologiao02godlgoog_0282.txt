OXONIENSIS

Quae deinde intulerit facies se mira, quis audet
dicare? nam viridi devolsum collo barathrum
transversas aperit fauces cedrisque minatur
adpositis: asper visu diraque verendus

religione locus, qualem, dum contrahit ignis
Cynthia, desertis implebat vocibus Ino.

at barathro ex imo, velut acer anhelitus ipsam
tellurem atque imo quasset fundamine Manes,
emicat en rapidus ferventi gurgite terrena.

uec tamen adsidue: spumas namque inter et aestum
grandia saxa volant ; sio tectis horrida grande,

sic tritae saliunt, urguet dum vannus, avenae.

hio sibi per saltum et volitantia fragmina montis
rumpit iter fluvius sacrisque elabitur undis.

deinde brevem vitam rapiens nemora inter et agros
implicat innumeros gyros cursumque moratur,
nequiquam—iam finis adest antrisque propinquat
immensis, hominum nulli quae cernere fas est,
stagnantisque adeo sa condidit aequore ponti

cum sonitu: at longe resonare audivit avitas

Aeneas voces, certum et praedicere bellum.
Δ. H.

 

