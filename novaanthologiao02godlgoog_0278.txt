OXONIENSIS

fulmina percusso rapiunt irata sinistra
praecipitantque solo crepitanti pondere lances:
mira loquor, sedenim congesta cubilia picae

inveniunt, luteoque intextam pariete torquem.’ .

dixerat3 et tacuit-mens autem immota resistit-

ille, locuturo similis, sed nulla foras vox

truditur: os rugis glaciat mens anxia, quales

vitra notant gelidae brumali aspergine formae.

J. A. G.

CLXVIII

Sed sua mens hominem, non diva pecunia, dit t.
vivere naturae scis convenienter? egestas

nec terrore premet nec praesens anget egentem.

‘at magnum est gazis oeulos praestringere vulgi!
divitias miserae, hominum locupletis in ore,
pauperis introrsum, nil magnum et grande videntis,
sed minima et rerum sordes et vilia quaeque!
servit avaritiae nec largo munere terrae

contentus quaecunque latent mala damna per orbem
quaerit homo atque effossa rapit. deus omnia prudens
quae prodesse queant, nullo tollenda labore,

in promptu posuit, quaerentibus obtulit ultro,
condidit abstrusitque nocentia. quis pereamus

eruimus), quae defodit natura deusque.
W. B. Η.

 

