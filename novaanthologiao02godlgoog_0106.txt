OXONIENSIS

121

Illa gravis traxit nox et devota furenti
morte sacerdotes fatidicumque genus,

non iam per silvas, non iam viridante sub umbra
viderunt reducis candida membra deae.

venit inersque dies tum primum et decolor aetas,
oppida conripiens ruraque tuta viis.

vita vigorque perit, gemmasque ex vere recentis .
aspera tempestas usserat ante diem.

aestivi cum peste sitim mox spargere soles,
cocta neque autumni neo fuit ampla penus.

clausit et hibernae nivis inclementia egentis,
uvaque sordidior, cum legeretur, erat.

cumque ovibus conrepta lues armenta trahebat,
pisce caret sero cumba reducta domum.

quaeque valens fuerat nec ponto obnoxia puppis,
spumea navifragi iam premit ira sali.

perque tabernarum loca merois inania caupo
pallidus et curis anxius ibat iter:

horrebat tenebris aer caelique ruina

venturique silens ingruit umbra mali.
R. E.

LII

Ne sit amare viros curae, studioque teneri,
quotquot habent culpas ni tolerare sedet.
est ubi morosos livor capit invidus illos
quum nil qnod proprio iure querantur habent.
est ubi demisisse caput iuvat, iraque verba
quae dixisse pudet postmodo saeva iacit

 

