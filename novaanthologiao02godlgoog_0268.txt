OXONIENSIS

cm

Atra mersa die nec iam salientia vita
corda Sabrinaeis tradidit Ister aquis

accepit mox terra3 iacet prope litus amoenum
cui nec inauditis obstrepit unda fretis.

bis revoluta die Sabrina ibi colligit aestus,
ripa bis Oceano praetereunte madet,

bis penitus complent infusa silentia colles
garrula dum media sistitur Isca via.

Isca silet, muto nec iam se promovet amne,
vox et inundanti nostra dolore tacet,

effundi quando lacrimis nolentibus omnem
obruta tristitiam promere Musa negat.

mox referuntur aquae, tum pronis Isca fluentis
silvarum solito murmure claustra replet:

altior inde mihi cessat dolor aestus ut amni,
sunt quoque sed quae vix reddere verba queam.

Τ. II. W.

CLXII

Auro picta rubent Autumni nubila: fulget,
si quis adhuc vitrea labitur amnis aqua
illa tamen condunt nebuloso lumine solem,
imbuit hos proprio frigore tristis hiems
non avium dulci resonant modulamine silvae,
non avibus latebras sufficit umbra suas:
aspicias tantum frondis volitare caducas,
audieris flentis nil nisi flabra Noti.
non umbra aestivi nemoris, sed nubila vallem
desuper hibernam, tristior umbra, premunt:
marcescit velut herboso flos quisque sepulcro,

rore super tristis illacrimante rogos.
Τ. L. P.

 

