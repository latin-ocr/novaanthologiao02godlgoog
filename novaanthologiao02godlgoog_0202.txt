OXONIENSIS

· CXV

Tum refugit Ganges, oriens tum quidquid aquarum
sol videt, et repetunt trepidantia fiumina fontia.
insolita penitus tum visa rubescere luce
exe sub Arctoo quotquot glacialia surgunt
eulmina, nam late septem subiecta trioni
(quae loca nox semestris habet tristesque tenebrae)
celsa iuga, et olivoS, et piniferos secessus,
turn rutilasse ferunt totoque ardescere caelo.
haud aliis olim facibus devexa polorum
exitiale agmen Furias decurrere credas,
atque extremorum ferre argumenta malorum.
corripit ignis agros ; segetum tunc fumus in auras
Volcano rapiente volat messore sinistro.
fit propior strepitus, nullo moderante, rotarum
exitium stragemque minans, simul undique clamor
urbibus incensis hominum fit dira precantum,
quos agit innumeros Orco Volcania pestis.
mox Iovis advenit plangor productus ad auris,-
ille deum medius coetu cingente sedebat,—
dum stupet, en, aestus subito velut imbre cadente
quassat Olympiaoos obliquo verbere muros,
omnia quo late fervescunt icta vapore,
aureus et splendor vestit laquearia caeli.
tota columnarum densissima silva refulget,
’ ut, si forte nemus piceum comprenderit ignis,
exstat quaeque suo circumdata lumine pinne.

J. Y. S.

 

