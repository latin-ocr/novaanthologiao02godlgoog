ox0u1aus1s 159

quae per inmensas, vaga turba, terras
subditis mundo recinunt frequentes
voce te divum: tua fas beatis
ora tueri.
tu potes muros hominum inpiorum
scindere et turmas retinere dextra:
tu premis Titanas ovansque tristis
mittis in oras.
fronte divinos iaculatus ignis
porrigis late decus atque nomen,
vim superborum truculenta donec
obruat unda.

xcw

Tu capies oculis, capimus nos aure, Menoeceu,

quam multo assultu portarum ingentia septem
claustra labent, quanta resonis Mars mole vehatur
axibus. at neque iam frenis tinnitus aeuus

nec cessat clamorve viris stridorve sagittis,
cornipedumve putrem quatiens silet ungula campum.
assidua strepitant saxorum grandine muri:

hic supra turres, hic structae carmine portae,
vulneribus titubant geminatisque ictibus horrent,
ariete ferrato Mars ut tonat. accipe voces

quas urbs intus agat, quam non laetabile murmur
vincula praemetuens sicat. nuptaeque puellaeque
et matres, et qui dulcis modo lumina vitae,

balba cohors, sortiti, et quos extrema senectus
nocte umbrat, prostrati adytis per limina passim
sollicitant planctu divos poscuntque salutem.

F. DE P.

 

