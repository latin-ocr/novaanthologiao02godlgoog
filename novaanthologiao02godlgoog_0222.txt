OXONIENSIS

CXXXI

Caelicolum est adscripta choro quam nuper amabas;
quid raptam lacrimis pius urges?

illa nihil voces hominum neque facta moratur,
laetitia dotata perenni.

non cernit fletus, gemitus non percipit aegros
quos planctu miser edis amar0;

quodque sui studiosus eras et sedulus olim,

non animo recolit memor alt03

versa sed in superis non delectatur amore
qui quondam placuit moriturae.
ergo parce loqui: praestat desistere fletu,

et sterilis sopire querelas.

 

