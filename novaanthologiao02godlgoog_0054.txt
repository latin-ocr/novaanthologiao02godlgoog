OXONIENSIS

xxm

Despicit: atque illi facies latissima terrac

apparet, sedesque hominum florentisque arva:

hic Martem videt: excelsae stant turribus urbes,
conveniuntque viri vultu fera belia minantes,
ingenti specie, nil non audere parati

pars rapidos exercet equos, pars spicula gestant,
diversi, aut aciem socii glomerantur in unam:

hic equites videt, hic pedites: venit undique miles,
non temere: hinc idem magnos lecto agmine tauros,
tauros et pleno formosas ubere vaccas

e pratis abigit vel pinguibus eripit agris

lanigeras praedator ovis: vix hostibus ipse
effugeres mediis sociosque arcessere pastor:

illi adsunt, multoque oritur cum sanguine pugna.
crudeli ludo se commisere cohortes:

qua modo pascebant pecudes, ridentia prata

nunc deserta iacent: nunc passim strata cruentos
arma virum campos et sparsa cadavera foedant
castra locant alii et munitam comminus urbem

obsidione premunt scalisque aut ariete temptant,
effodiuntve aditus: illi de moenibus hostem
proturbant iaculis et saxa ac sulfuris ignem

proiciunt: caedes et facta ingentia utrinque.
A. I). GÎ‡

 

